---
title: "День з Життя Програміста"
date: "2024-01-25"
description: "Чим займаються програмісти кожен день. Давайте розберемося."
---

Після 15 років комерційного досвіду роботи програмістом, можу бути впевненим - програмісти код пишуть мало.

Чому ж так може відбуватися.

Причин багато. Від банальної ліні, до "цілий день якісь серйозні мітинги, на яких ти чомусь маєш бути, бо тобі прийшов інвайт та дуже просять, щоб ти прийшов".

Якщо розібратися, то програмісти мають 8 годин робочого часу. З яких, по факту, якщо й пишуть 4 години код, то це прям дуже круто.

В основному, це відволікання на мітинги, відповіді на питання проєктного менеджера, відповіді на листи, або допомога колегам.

## Мітинги

Це основна частина дня програміста. Мітинги бувають різні, і всі вони, чомусь дуже важливі. Тільки для кого вони важливі, треба розібратися.

З одного боку, команді необхідно балакати між собою, щоб розуміти, хто над якою задачею працює. Проєктному менеджеру необхідна інформація, щоб спілкуватися з клієнтом та вищим керівництвом. Все ж таки, корегування планів та очікувань також лежить на проєктному менеджері.

Є ще варіант Scrum мітингів, та окремо виділеної людини, в народі її можуть називати Scrum Master. Привіт стендапи по 15-20 хвилин, та розфокусування 20 хвилин до та 30 хвилин після такого мітингу.

## Спілкування з Менеджером

Незалежно від того, це проєктний менеджер, Scrum майстер, керівник проєкту - час йде неймовірно швидко. Особливо, коли необхідно підготуватися до розмови, на кшталт питань, які стосуються необхідного часу на задачу.

Це дуже пощастить, якщо в компанії налаштовані процеси, команда, та дуже велика самоорганізація всіх, а особливо програмістів, щоб вся інформація була доступна в системі управління задачі, аля Jira.

## Відповіді на Листи

Тут все зрозуміло. Всі листи важливі, всім необхідно відповісти. Навіть коли приходить лист з пошти noreply@company.com, це прям дуже терміново. Кидаємо все і починаємо відповідати.

Уявіть, якщо пише HR або бухгалтерія за заробітну плату. Робота просто стає та будь-які терміни, вважайте зірвані.

## Допомога Колегам

Беремо 1-3 код рев'ю, пів ранку вже немає. Всім необхідно дати зворотний зв'язок, пошукати правильні відповіді, зрозуміти як код працює.

А якщо необхідно допомогти з технічною документацією. А це взагалі процес дуже творчий.

## Де Брати Час

Виходить, що якщо всі активності за день додати, то взагалі ніби немає часу на програмування. Програмісту. Немає часу. На програмування.

Я б сказав, що це за нісенітниця. Питання в тому, чи прирівнювати тільки фактичний час, коли програміст тримає руки на клавіатурі, дивиться в монітор, та натискає на клавіші в редакторі коду з розумним обличчям.

Я думаю, є багато людей, хто скаже ТАК, оце видно що працює людина.

Але що, якщо я вам скажу, що задача, або питання, яке наразі стоїть перед програмістом, крутиться в голові 24 години. Незалежно від того, чим на цей час програміст зайнятий. Їсть програміст, або на мітингу, на сноуборді, або дивиться в стелю.

Проблема в тому, що люди, яким подобається програмувати, майже завжди думають про вирішення тієї чи іншої проблеми, та як її правильно оформити та написати якісний код.

Що ж, поки я писав цей допис, думав про розв'язання питання вибору сервера для міграції інтернет-магазину для клієнта. Піду напишу листа з пропозицією та напишу трохи коду.

[Підписуйтеся на канал "Спільнота програмістів - Developer & Code" в телеграмі](https://t.me/developerandcode)
